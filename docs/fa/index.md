# درباره آزمایشگاه تحقیقاتی مهندسی نرم‌افزار هوشمند

آزمایشگاه تحقیقاتی مهندسی نرم‌افزار هوشمند [دانشگاه صنعتی امیرکبیر (پلی‌تکنیک تهران)](https://aut.ac.ir/) در زمینه توسعه فناوری‌های مرتبط با سنجش و بهبود کیفیت فرایندها، طراحی توسعه و مصنوعات سیستم‌های نرم‌افزاری فعالیت می‌کند. هدف خودکارسازی وظایف مرتبط با مهندسی نرم‌افزار در سطوح مختلف از توسعه تا محصول نهایی با بهره‌گیری از فنون هوش مصنوعی و کامپایلرها است. نتیجه کاهش هزینه‌ها و افزایش بازدهی تیم‌های نرم‌افزاری است.
فعالیت‌های آزمایشگاه در سه بخش پژوهش، صنعت و آموزش دنبال می‌گردد.  


###  فعالیت های پژوهشی 

فعالیت‌های پژوهشی آزمایشگاه بر موضوعات آزمون و اشکال‌زدایی برنامه، تحلیل نرم‌افزار، سنجش کیفیت داخلی و خارجی نرم‌افزار، مهندسی معکوس و بازآرایی نرم‌افزار و متدلوژی‌های نرم‌افزار متمرکز است. آزمایشگاه شامل سه گروه پژوهشی فعال است:

1. گروه آزمون و تضمین کیفیت نرم‌افزار
2. گروه تکامل و بازآرایی نرم‌افزار
3. گروه مهندسی نیازمندی‌ها و متدولوژی‌های مهندسی نرم‌افزار  


<div class="grid cards" markdown>

- :fontawesome-solid-flask: [__پژوهش و توسعه__](research/index.md)  
  بررسی روش‌ها و فناوری‌های نوین در مهندسی نرم‌افزار برای بهبود کیفیت، کارایی و قابلیت اطمینان سیستم‌های نرم‌افزاری.  

- :fontawesome-solid-layer-group: [__پژوهش‌های بین‌رشته‌ای__](research/interdisciplinary_research.md)  
  تلفیق مهندسی نرم‌افزار با حوزه‌های مهندسی مواد، عمران، محیط زیست، پزشکی و کشاورزی برای حل مسائل پیچیده.  

- :fontawesome-solid-cogs: [__پژوهش‌های کاربردی__](research/applied_research.md)  
  توسعه راهکارهای عملی در زمینه‌هایی مانند تشخیص هوشمند پول‌شویی، جرائم مالی و هوشمندسازی صنعت بیمه.  

- :fontawesome-solid-lightbulb: [__ایده‌ها و موضوعات__](research/research_rfps.md)  
  پیشنهادهای پژوهشی برای پروژه‌های کارشناسی، پایان‌نامه‌های کارشناسی ارشد و رساله‌های دکتری.  

</div>


###  فعالیت های صنعتی 

فعالیت‌های صنعتی آزمایشگاه نیز در این راستا عبارتند از خدمات مهندسی مشاوری در زمینه آزمون خودکار نرم‌افزار، امنیت نرم‌افزار و ضدویروس‌های هوشمند، مهندسی معکوس و تحلیل هوشمند برنامه، بازآرایی خودکار برنامه و هوشمندسازی فرایندهای توسعه و استقرار نرم‌افزار. 


### فعالیت های آموزشی

فعالیت‌های آموزشی آزمایشگاه شامل برگزاری دوره‌های تخصصی در حوزه آزمون و تضمین کیفیت نرم‌افزار، طراحی و توسعه امن نرم‌افزار، مهندسی کامپایلرها و ترنسپایلرها، مهندسی نرم‌افزار هوشمند و خودکار و معماری و کدنویسی پاک است.  


---

## اطلاعات تکمیلی
برای مشاهده فهرست دقیق خدمات و محصولات ارائه شده توسط آزمایشگاه از صفحات مرتبط وب‌سایت آزمایشگاه بازدید فرمایید.

برای ارتباط با ما از طریق پیوند زیر اقدام نمایید. 

[ارتباط با مدیریت آزمایشگاه](https://www.m-zakeri.ir/pages/contact-me.html){target="_blank" .md-button .md-button--primary }


